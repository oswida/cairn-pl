---
layout: default
title: Magia GLOG
parent: Dokumenty
nav_order: 4
---

# Magia GLOG


Aby wykorzystać [Magię GLOG](http://goblinpunch.blogspot.com/2016/05/the-glog.html) w Cairn, rozważ użycie następujących zasad:

- Postać posiada **Grimuar** warty 300sz. Jest on [nieporęczny](./cairn-srd-pl.md/#wyposażenie), i zawiera jedno losowe zaklęcie.
- Używaj [tej listy](./glog-spells-pl.md) zaklęć, została specjalnie dostosowana do reguł magii GLOG.
- Traktuj wszystkie odkryte księgi zaklęć jako [Zwoje](#zwoje).
- Dodatkowe zaklęcia można znaleźć na [tej stronie](https://drive.google.com/file/d/1OTVy-5Vm44xhRmFO4tKFCJto-_cw0xYtD8lNj8AsSJY/view?pli=1) (w języku angielskim).

## Rzucanie zaklęć

1. Trzymając swój **Grimuar** w obu rękach, wybierz zaklęcie, które chcesz rzucić. Opis zaklęcia może określać czas jego trwania za pomocą **C (ang. D)**, a zasięg za pomocą **Z (ang. R)**.
2. Otrzymujesz pewną ilość **Kości Magii** (k6) równą ilości dostępnych [miejsc na ekwipunek](./cairn-srd-pl.md/#wyposażenie). Wybierz, ile z nich chcesz wykorzystać (maksymalnie 4). Zaklęcia będą odnosić się do nich jako [kości]. Niektóre zaklęcia odniosą się również do ich [sumy].
3. Rzuć [kośćmi]. Za każdą kość, na której wypadnie 4-6, otrzymujesz jedno [Zmęczenie](./cairn-srd-pl.md/#dyskomfort-i-zmęczenie).
4. Jeśli wyrzucisz serię (tzn. od 2 do 4 kości z jednakowymi wynikami), oznacza to, że coś poszło nie tak. Sprawdź [sumę] zaklęcia w tabeli **Nieszczęścia** poniżej, aby dowiedzieć się, co się stanie dalej.

### Nieszczęścia

Porównaj wynik w tabeli z [sumą] rzutu.

|     |                                                                                                                                                                                                                                                                                                                                                                                     |
| --- | ----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| 2   | Nie możesz rzucać zaklęć przez 1k6 godzin, a wszelkie próby manipulacji magią kończą się niepowodzeniem.                                                                                                                                                                                                                                                                            |
| 3   | Przez następne 24 godziny podczas rzucania zaklęć otrzymujesz Zmęczenie przy wyniku 3-6.                                                                                                                                                                                                                                                                                            |
| 4   | Zaklęcie wywołuje reakcję łańcuchową (czyli szereg dodatkowych, następujących po sobie efektów, które określi Strażnik). Weź dodatkowe Zmęczenie.                                                                                                                                                                                                                                   |
| 5   | Efekty zaklęcia zostają odwrócone; Strażnik powie ci, jak to zrobić. Weź dodatkowe Zmęczenie.                                                                                                                                                                                                                                                                                       |
| 6   | Wszystkie przedmioty w twoim ekwipunku, które nie są wykonane z metalu, natychmiast się zapalają. Jesteś teraz odporny na ogień przez krótkie okresy.                                                                                                                                                                                                                               |
| 7   | Odczuwasz [dyskomfort](./cairn-srd-pl.md/#dyskomfort-i-zmęczenie). Po zlikwidowaniu tego stanu (czyli wypoczynku), rzuć 1k6. Jeśli suma jest wyższa niż twoja maksymalna OCHR, wynik staje się Twoją nową maksymalną OCHR.                                                                                                                                                          |
| 8   | Otrzymujesz 1k4 obrażeń WOL podczas rzucania zaklęć przez następne 24 godziny. Po tym czasie rzuć 3k6. Jeśli suma jest wyższa niż twoja maksymalna WOL, wynik staje się nową maksymalną wartością.                                                                                                                                                                                  |
| 9   | Zaklęcie zmienia Twoją skórę w ciemny odcień fioletu i czyni Cię niewidzialnym w świetle księżyca. Twoje oczy jednak świecą w nocy na jaskrawo żółty kolor.                                                                                                                                                                                                                         |
| 10  | Stajesz się bezcielesna na 1k4 godziny, twój duch opuszcza ciało i pozostawia je nieprzytomne. Możesz latać i przechodzić przez ściany, ale nie możesz niczego dotknąć. Nikt też nie może cię zobaczyć ani usłyszeć przy pomocy zwykłych środków.                                                                                                                                   |
| 11  | Otrzymujesz straszliwe poparzenia magiczne; tracisz 1k4 WOL. Od teraz możesz dodawać 1 **Kość Magiczną** do [kości] zaklęć (użyj kości innego koloru). Jeśli tej dodatkowej kości wypadnie 4-6, tracisz 1 WOL.                                                                                                                                                                      |
| 12  | Zaklęcie nie działa; tracisz 1 miejsce w ekwipunku (zaznacz to na karcie postaci). Od teraz otacza Cię magiczna aura, która zapewnia +1 do Pancerza (normalne ograniczenia nadal obowiązują).                                                                                                                                                                                       |
| 13  | Twój **Grimuar** jest uszkodzony i nie nadaje się do użytku. Stworzenie nowego **Grimuaru** z jego szczątków przywraca również oryginalne zaklęcia.                                                                                                                                                                                                                                 |
| 14  | Zamiast zmęczenia zaklęcie powoduje, że magiczne narośle wypełniają odpowiednie miejsca w ekwipunku. Może je usunąć tylko wyspecjalizowany uzdrowiciel. Po wyzdrowieniu jesteś w stanie zignorować pojedyncze Zmęczenie zaczerpnięte z rzucania zaklęć. Jeśli czar nie spowodował zmęczenia, odczuwasz [dyskomfort](./cairn-srd-pl.md/#dyskomfort-i-zmęczenie).                     |
| 15  | Tajemne energie przenikają twoje ciało a kawałek twojej duszy zostaje przeniesiony do twojego **Grimuaru**. Tracisz połowę swojego WOL (zaokrąglając w dół). Twój **Grimuar** pojawia się teraz w dowolnej formie jaką dla niego wybierzesz i nie zajmuje miejsca w ekwipunku. Nie można go zniszczyć inaczej, jak przez własną śmierć i vice versa - twoja śmierć niszczy Grimuar. |
| 15  | Tracisz na stałe 1k4 SIŁ, gdy zaklęcie wchodzi w interakcję z pobliskimi roślinami, które zostają wyrwane z ziemi i stapiają z twoją skórą. Masz +1 do Pancerza, chociaż ogień zadaje Ci zwiększone obrażenia. Możesz karmić się tylko fotosyntezą.                                                                                                                                 |
| 17  | Zmieniasz się w coś dziwnego i nienaturalnego (Strażnik określa to dokładniej). Inne postacie będą miały trudności z patrzeniem na ciebie. Jeśli ktoś nie skupia się na twojej postaci, jesteś niewidzialny. Wszelkie próby perswazji wykonywane przez ciebie - zawodzą.                                                                                                            |
| 18  | Jedna twoja ręka zrasta się z twoim **Grimuarem**. Nigdy nie możesz go puścić, jednak zajmuje on tylko 1 miejsce w ekwipunku. Możesz wystrzelić z tej ręki pocisk magicznej energii, który zadaje 1k6 obrażeń. Jeśli ta ręka zostanie odcięta, nigdy więcej nie będziesz mógł rzucać zaklęć.                                                                                        |
| 19  | Z twoich pleców wyrastają duże brzydkie skrzydła rozrywając wszystko, co masz na sobie. Zyskujesz 1k4 ZRE i możesz latać. Nie możesz nosić zbroi ani plecaka i masz tylko 5 miejsc w ekwipunku.                                                                                                                                                                                     |
| 20  | Okazuje się, że zamieniłeś kończyny z magiczną istotą z obcego planu. Zyskujesz właściwości tej istoty (zapytaj Strażnika), zarówno dobre, jak i złe. A na dodatek: istota ta idzie po ciebie i jest wkurzona jak diabli.                                                                                                                                                           |
| 21  | Pozaplanarne bóstwo wyczuwa twoją tajemną moc (zapytaj Strażnika którą). Jesteś teraz z nim połączony i możesz wezwać pomoc. Bóstwo w zamian również może zażądać pomocy i ukarać Cię jeśli odmówisz. Powodzenia.                                                                                                                                                                   |
| 22  | Twoje ciało staje się naczyniem czystej magicznej energii. Nie musisz już spożywać jedzenia, wody ani powietrza. Zmęczenie i wpadki spowodowane rzucaniem zaklęć nie mają na ciebie wpływu, ale zamiast tego tracisz 1k4 SIŁ przy wyniku rzutu 5-6. Przy SIŁ 0 stajesz się zaklęciem (zapytaj Strażnika jakim). Możesz wyczuwać magię.                                              |
| 23  | Tworzysz dokładny duplikat samego siebie. Jeden się starzeje, a drugi młodnieje. Ich wiek zmienia się w tempie 1 roku dziennie. Wasze myśli są połączone, a jeśli jedno umrze, to drugie też. Proces można zatrzymać i przerwać jedynie za pomocą magicznego rytuału; jeśli uda Ci się stać z powrotem jedną osobą - dodaj +1k6 do każdego wyniku umiejętności.                     |
| 24  | Stałeś się żywiołakiem. Stwórz dla siebie **Prawdziwe Imię**. Magiczne energie otaczają cię przez cały czas, a zwyczajne ataki na ciebie są **osłabione**. Jeśli ktoś pozna Twoje **Prawdziwe Imię**, będzie mógł Cię kontrolować. Inne żywiołaki będą na Ciebie polowały i w końcu Cię znajdą.                                                                                     |

<details markdown="block">
  <summary>
Rozwiń przykład
 </summary>

### Przykład

 _**Barry** ma 4 wolne miejsca w ekwipunku, co daje mu 4 **Kości magii**. Wybiera zaklęcie **Odbicie lustrzane**:_

 |                       |                                                                                       |
 | --------------------- | ------------------------------------------------------------------------------------- |
 | **Odbicie lustrzane** | Tworzysz [kości] iluzorycznych kopii siebie samej. Całkowicie kontrolujesz tę iluzję. |

 _Postanawia zainwestować 3 swoje **Magiczne kości**. Oznacza to, że może stworzyć **trzy** duplikaty, które działają przez **trzy** minuty każdy. Rzuca: dwie 2 i jedną 5. Duplikaty pojawiają się zgodnie z opisem, a on sam otrzymuje jedno Zmęczenie. Jednak wyrzucił też **serię** dwójek, co oznacza, że nastąpił Nieszczęśliwy wypadek. [suma] kości wynosi 9 - Barry sprawdza efekt w tabeli Nieszczęść._

</details>

## Zasady dodatkowe

### Zwoje

- Zwoje zawierają jedno zaklęcie i ulegają zniszczeniu po jednorazowym użyciu. Poza tym działają dokładnie tak samo, jak zaklęcia zapisane w twoim **Grimuarze**.

### Kopiowanie zaklęć

- Możesz kopiować zaklęcia znalezione w Zwojach do swojego **Grimuaru**.
- Kopiowanie kosztuje 50sz na złote tusze, a jego wykonanie zajmuje 6 godzin, zmniejszone o [suma] godzin.
- Zwój zostaje zniszczony podczas kopiowania.

### Tworzenie Grimuaru

Stworzenie **Grimuaru** jest czasochłonne i kosztowne. Będziesz potrzebował:

- Pojedynczego Zwoju, który jest poświęcany w trakcie procesu.
- 200sz na atramenty i pustą książkę.
- 6 godzin niezakłóconej pracy w świetle pełni księżyca. Po tym czasie odczuwasz [dyskomfort](./cairn-srd-pl.md/#dyskomfort-i-zmęczenie).
- Zaklęcie zawarte w Zwoju staje się pierwszym zapisanym zaklęciem.

autor: [Yochai Gal](https://newschoolrevolution.com)  
źródło: [Many Rats on Sticks by Skerples](https://drive.google.com/file/d/1wOAkBOCUSjnthMEnIsPVT1LSOCQzd88j/view?pli=1)
