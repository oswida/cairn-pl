---
layout: default
title: Tworzenie postaci
parent: Podręcznik gracza
grand_parent: Druga edycja
nav_order: 2
---

# Tworzenie postaci 

## Wylosuj albo wybierz przeszłość

- Najpierw wylosuj albo wybierz [Przeszłość](#Przeszlosc) i zapamiętaj wybraną stronę. W kilku następnych krokach będziemy się odwoływali do informacji związanych z wybraną przeszłością postaci.
- Wybierz imię z listy a następnie zanotuj wyposażenie startowe swojej postaci. Przeczytaj rozdziały [Wyposażenie](#inventory) i [Miejsca w ekwipunku](#inventory-slots) aby dowiedzieć się jak zapisujemy informacje o posiadanych przedmiotach. 
- Wylosuj elementy ze wszystkich tabel znajdujących się w opisie wybranej przeszłości. Zanotuj przedmioty, umiejętności lub zdolności wynikające z tych losowań. Niektóre rodzaje przeszłości postaci mogą również wymagać zajrzenia do tabel w rozdziale [Targowisko](https://cairnrpg.com/wip/2e/marketplace).

## Przeszłość

|         |                                                                            |        |                                                                        |
| ------- | -------------------------------------------------------------------------- | ------ | ---------------------------------------------------------------------- |
| **k20** | **Przeszłość**                                                             |        |                                                                        |
| **1**   | [Alchemik](https://pl.cairnrpg.com/second-edition/backgrounds/aurifex)                   | **11** | [Półwiedźma](https://pl.cairnrpg.com/second-edition/backgrounds/half-witch)          |
| **2**   | [Felczer](https://pl.cairnrpg.com/second-edition/backgrounds/barber-surgeon)             | **12** | [Łowca czarownic](https://pl.cairnrpg.com/second-edition/backgrounds/hexenbane)      |
| **3**   | [Poskramiacz zwierząt](https://pl.cairnrpg.com/second-edition/backgrounds/beast-handler) | **13** | [Kuglarz](https://pl.cairnrpg.com/second-edition/backgrounds/jongleur)              |
| **4**   | [Opiekun Kości](https://pl.cairnrpg.com/second-edition/backgrounds/bonekeeper)          | **14** | [Wędrowny kowal](https://pl.cairnrpg.com/second-edition/backgrounds/kettlewright)          |
| **5**   | [Kieszonkowiec](https://pl.cairnrpg.com/second-edition/backgrounds/cutpurse)             | **15** | [Strażnik graniczny](https://pl.cairnrpg.com/second-edition/backgrounds/marchguard) |
| **6**   | [Strażnik polny](https://pl.cairnrpg.com/second-edition/backgrounds/fieldwarden)        | **16** | [Hochsztapler](https://pl.cairnrpg.com/second-edition/backgrounds/mountebank)        |
| **7**   | [Mistrz łuku](https://pl.cairnrpg.com/second-edition/backgrounds/fletchwind)             | **17** | [Najemnik](https://pl.cairnrpg.com/second-edition/backgrounds/outrider)              |
| **8**   | [Podrzutek](https://pl.cairnrpg.com/second-edition/backgrounds/foundling)                | **18** | [Skrytobójca](https://pl.cairnrpg.com/second-edition/backgrounds/prowler)            |
| **9**   | [Grzybiarz](https://pl.cairnrpg.com/second-edition/backgrounds/fungal-forager)           | **19** | [Bard rzeczny](https://pl.cairnrpg.com/second-edition/backgrounds/rill-runner)       |
| **10**  | [Leśnik](https://pl.cairnrpg.com/second-edition/backgrounds/greenwise)                  | **20** | [Skryba](https://pl.cairnrpg.com/second-edition/backgrounds/scrivener)               |

## Atrybuty, ochrona i cechy postaci

- Wylosuj **Atrybuty** i **Ochronę** postaci.
- Wylosuj resztę [Cech](#character-traits-d10) oraz [Więzi](#bonds).
- Na koniec, określ **Wiek** postaci (2k20+10). Jeśli jesteś _młodszą_ postacią, wylosuj dodatkowo [Omen](#omens). Rezultat rzutu określającego omen powinien zostać przeczytany na głos tak, aby znali go również inni gracze. Strażnik może uwzględniać omeny w grze w sposób dowolny.

## Atrybuty

- Postacie graczy posiadają trzy atrybuty: (**Siła (SIŁ)**, **Zręczność (ZRE)** i **Wola (WOL)**). 
- Rzuć **3k6** kolejno dla każdego **atrybutu**. Po wykonaniu wszystkich rzutów można wymienić wartości pomiędzy dwoma wybranymi atrybutami. 
- Atrybuty nie są uniwersalnymi cechami opisowymi. Postać z niską wartością SIŁ niekoniecznie jest beznadziejnie słaba; nadal może próbować podnieść ciężkie drzwi lub przetrwać śmiertelną walkę! Jej ryzyko jest po prostu wyższe. 

## Ochrona przed trafieniem

- Rzuć 1k6 aby określić początkową wartość atrybutu **Ochrona przed trafieniem** (OCHR), który odzwierciedla umiejętność unikania obrażeń w walce. OCHR nie opisuje zdrowia ani wytrzymałości postaci; postacie nie tracą też tego współczynnika na zbyt długi czas (patrz [Leczenie](/wip/2e/core-rules#healing)). 
- Jeśli atak zredukuje OCHR postaci do zera, gracz musi wylosować efekt z tabeli [**Blizny**](https://cairnrpg.com/wip/2e/core-rules#scars).

## Wyposażenie

- Postacie mają w sumie 10 miejsc na ekwipunek ale mogą nieść wygodnie jedynie cztery lub pięć przedmiotów bez używania toreb, plecaków, koni, wozów itp.
- Każda postać gracza startuje z **plecakiem**, który ma miejsce na 6 przedmiotów lub znaczników **Zmęczenia**. Wozy (które muszą być ciągnięte obiema rękami), konie albo muły mogą znacząco zmienić możliwości postaci dotyczące ilości transportowanych dóbr. Postać może również opłacić **Najmitów** aby nosili część wyposażenia. 
- Miejsca na ekwipunek są koncepcją abstrakcyjną i mogą być zmieniane przez Strażnika wedle uznania. Każda postać, która ma pełny ekwipunek (tzn. wypełnia wszystkie 10 miejsc) zostaje zredukowana do 0 OCHR. Postać nie może zapełnić więcej niż dziesięć miejsc.

### Miejsca na ekwipunek

- Większość przedmiotów zajmuje jedno miejsce, chyba że zaznaczono inaczej. 
- Przedmioty z cechą _drobiazg_ nie zajmują miejsca. Przedmioty _nieporęczne_ zajmują **dwa** miejsca. 
- Worek z monetami wartymi mniej niż 100z ma cechę _drobiazg_ i nie zajmuje miejsca.

## Cechy postaci (k10)

### Budowa

|     |              |     |          |
| --- | ------------ | --- | -------- |
| 1   | Wysportowana | 6   | Chuda    |
| 2   | Krzepka      | 7   | Niska    |
| 3   | Wiotka       | 8   | Posągowa |
| 4   | Mizerna      | 9   | Gruba    |
| 5   | Solidna      | 10  | Wysoka   |

### Skóra

|     |          |     |             |
| --- | -------- | --- | ----------- |
| 1   | Znamię   | 6   | Pryszczata  |
| 2   | Ciemna   | 7   | Gładka      |
| 3   | Obwisła  | 8   | Opalona     |
| 4   | Dziobata | 9   | Wytatuowana |
| 5   | Rumiana  | 10  | Blada       |

### Włosy

|     |             |     |            |
| --- | ----------- | --- | ---------- |
| 1   | Łysy        | 6   | Długie     |
| 2   | Splecione   | 7   | Bujne      |
| 3   | Kręcone     | 8   | Tłuste     |
| 4   | Brudne      | 9   | Pofalowane |
| 5   | Kędzierzawe | 10  | Zwichrzone |

### Twarz

|     |              |     |             |
| --- | ------------ | --- | ----------- |
| 1   | Koścista     | 6   | Perfekcyjna |
| 2   | Zdeformowana | 7   | Szczurza    |
| 3   | Rzeźbiona    | 8   | Ostra       |
| 4   | Pociągła     | 9   | Kwadratowa  |
| 5   | Blada        | 10  | Zapadnięta  |

### Mowa

|     |           |     |           |
| --- | --------- | --- | --------- |
| 1   | Dosadna   | 6   | Ochrypła  |
| 2   | Donośna   | 7   | Sceniczna |
| 3   | Zagadkowa | 8   | Piskliwa  |
| 4   | Monotonna | 9   | Jąkająca  |
| 5   | Oficjalna | 10  | Cicha     |

### Ubranie

|     |               |     |              |
| --- | ------------- | --- | ------------ |
| 1   | Starodawne    | 6   | Postrzępione |
| 2   | Zakrwawione   | 7   | Niemodne     |
| 3   | Eleganckie    | 8   | Uniform      |
| 4   | Brudne        | 9   | Śmierdzące   |
| 5   | Cudzoziemskie | 10  | Poplamione   |

### Cnota

|     |                 |     |              |
| --- | --------------- | --- | ------------ |
| 1   | Ambitna         | 6   | Honorowy     |
| 2   | Ostrożny        | 7   | Skromna      |
| 3   | Odważna         | 8   | Miłosierny   |
| 4   | Zdyscyplinowany | 9   | Pogodna      |
| 5   | Towarzyska      | 10  | Tolerancyjny |

### Wada

|     |             |     |             |
| --- | ----------- | --- | ----------- |
| 1   | Agresywny   | 6   | Leniwa      |
| 2   | Zgorzkniała | 7   | Nerwowy     |
| 3   | Tchórzliwy  | 8   | Nieuprzejma |
| 4   | Podstępna   | 9   | Próżny      |
| 5   | Chciwy      | 10  | Mściwa      |

## Więzi

|         |                                                                                                                                                                                                                                                  |
| ------- | ------------------------------------------------------------------------------------------------------------------------------------------------------------------------------------------------------------------------------------------------ |
| **k20** | **Więź**                                                                                                                                                                                                                                         |
| **1**   | Odziedziczyłeś **pojedynczy klejnot** (**500 sz**, zimny i kruchy) po dawno zmarłym krewnym. Otrzymałeś go z ostrzeżeniem: roztrwoń swoje nowo zdobyte bogactwa, a ktoś zażąda spłaty długu, o którym dawno zapomniałeś.                         |
| **2**   | Daleki kuzyn zostawił ci niewielki spadek. To **20 sz** i **dziwny kompas** (_drobiazg_), który zawsze wskazuje na coś co jest głęboko w lesie.                                                                                                    |
| **3**   | Nosisz **portret** dawnej miłości w medalionie (_drobiazg_). Niestety, ukochana osoba zniknęła w Lesie dawno temu. W jakiś sposób wiesz, że wciąż żyje.                                                                                            |
| **4**   | Znalazłaś **mały kryształowy pryzmat** (_drobiazg_) zakopany w ziemi. Wystawiony na światło, pokazuje wizje nieznanego miejsca w głębi Lasu. Czasami czujesz dziwną obecność, która patrzy na ciebie przez niego z drugiej strony.                 |
| **5**   | Uwolniłeś kiedyś Najadę z zablokowanego strumienia. W zamian dała ci **srebrny mech** (_drobiazg_). Połknij go w pobliżu wody, a stworzenie pojawi się aby spłacić swój dług.                                                                      |
| **6**   | Odziedziczyłaś stary **dziennik**, oprawiony w korę. Każdego wieczoru jego strony zapełniają się wydarzeniami dnia, bezczelnie spisanymi z perspektywy dziennika. Ten nietypowy pamiętnik nie owija w bawełnę, ale jest dokładny.                |
| **7**   | Chronisz długo skrywaną rodzinną tajemnicę. Masz jedną połowę **Przedwiecznego Klucza** (_drobiazg_). Mówi się, że jeśli połączy się go z jego drugą połową, otworzy **Bramę** przez dowolne drzwi.                                                |
| **8**   | Otrzymałeś **list** (_drobiazg_) zawierający niepodważalny dowód na to, że twoje prawdziwe pochodzenie to szlachecki ród Fae. Notatka wskazuje również datę i miejsce, w którym masz spotkać się z autorem listu, głęboko w Lesie.                 |
| **9**   | Masz wielki dług wobec pewnego szlachcica i nosisz **sygnet** (_drobiazg_), który jest symbolem jego ochrony, a także twojego zobowiązania.                                                                                                        |
| **10**  | Wchłonęłaś **złośliwego ducha**, który sieje spustoszenie w twoim wnętrzu, domagając się zabrania go do domu, głęboko w lesie. Zajmuje jedno miejsce w ekwipunku, ale pochłania jedno **zmęczenie** każdego dnia. Chce cię mieć żywą (na razie). |
| **11**  | Wędrowny gawędziarz opowiadał ci kiedyś historie o wielkim skarbie ukrytym głęboko w lesie. Myślałeś, że to tylko wymysły, dopóki nie dał ci **zwiniętej mapy** (_drobiazg_) z miejscem zaznaczonym literą X.                                      |
| **12**  | Podczas podróży spotkałaś umierającego myśliwego, który poprosił cię o przekazanie wiadomości swoim bliskim. Weź **list** (_drobiazg_), zapieczętowany żywicą. Jest on zaadresowany bezpośrednio do **Lorda Zimy**.                                |
| **13**  | Znalazłeś ranną bestię w lesie, ale postanowiłeś ją zignorować. Teraz widzisz ją wszędzie, ale tylko wtedy, gdy jesteś sam. Wygląda na smutną, ale nie złą. Nie możesz wpaść w _panikę_, gdy działasz sam.                                       |
| **14**  | Obiecałaś przyjacielowi z dzieciństwa, że przywieziesz mu rzadki prezent, coś wyjątkowego na całym świecie. Masz **bransoletkę** (_drobiazg_) utkaną ze sznurka i polnych kwiatów.                                                                 |
| **15**  | Wszedłeś w konflikt z istotą z Lasu, która przeklęła cię **Kamiennym Sercem**. Z każdym mijającym miesiącem kamień staje się cięższy o jedno miejsce w ekwipunku. Dopóki urok nie zostanie zdjęty, nie możesz naprawdę umrzeć.                   |
| **16**  | Wyrzeźbiłaś **Gwizdek** (_drobiazg_) z gałęzi **Dębowego Króla**. Twój czyn nie pozostał niezauważony. Nie możesz teraz pozbyć się tego gwizdka.                                                                                                   |
| **17**  | **Brygada Świtu** wyświadczyła przysługę twojej rodzinie, dając ci na dowód tego zasuszony **Krwawoczerwony Kwiat** (_drobiazg_). Gdy kwiat zmieni kolor na biały, oznacza to, że przysługę należy odwzajemnić.                                    |
| **18**  | Pewien artysta odwiedził kiedyś twój dom, wypełniając go opowieściami i śpiewem. Pewnego dnia odszedł bez słowa, pozostawiając po sobie jedynie **miniaturową lutnię**. W środku coś grzechocze.                                                 |
| **19**  | We śnie ukazał ci się biały kruk trzymający w pysku gałązkę. Obudziłeś się następnego ranka z **gałązką** (_drobiazg_) w dłoni. Wierzysz, że przynosi szczęście. Pachnie słabo siarką.                                                             |
| **20**  | Jeden z twoich przodków skrzywdził **Mchową Wiedźmę**, która przeklęła jego ród. Twoje oblicze sprawia, że lustra pękają. Zauważyłeś, że odłamki mogą czasami ujawniać iluzję.                                                                   |


## Omeny

|         |                                                                                                                                                                                                                                                                                           |
| ------- | ----------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| **d20** | **Omen**                                                                                                                                                                                                                                                                                  |
| **1**   | Niegdyś bogate wody życiodajnej rzeki stały się czarne i zgniłe, skażając ziemię i przyprawiając o mdłości tych, którzy z niej piją. Starszy wioski jako przyczynę wskazuje jakieś niedawne zbezczeszczenie, ale większość nie zwraca uwagi na jego słowa.                                |
| **2**   | Wydaje się, że zima nadeszła w tym roku zbyt szybko, a mróz i śnieg pojawiły się znacznie wcześniej niż oczekiwano. Ludzie plotkują o wzorze szronu w oknach, stawach i pęknięciach w ziemi. Wygląda prawie jak mapa.                                                                     |
| **3**   | Gęsta, nienaturalna mgła zaczęła pojawiać się w starożytnym i świętym gaju. Mówi się, że jest to dzieło wielkiego ducha lasu, rozgniewanego pobliskim wyrębem.                                                                                                                            |
| **4**   | Nocne niebo staje się coraz ciemniejsze każdego wieczoru, jakby gwiazdy znikały jedna po drugiej. Pogłoski o piekielnych istotach porywających rolników i wciągających ich do Korzeni rozprzestrzeniają się jak pożar. Starszyzna wioski wierzy, że te dwa zjawiska są ze sobą powiązane. |
| **5**   | Ptaki śpiewające w Lesie ostatnio niesamowicie ucichły. Myśliwi twierdzą, że po lesie błąka się widmowa postać, która z tęsknotą spogląda na każdego, kogo napotka.                                                                                                                       |
| **6**   | Dziwne kamienie w kształcie łez można znaleźć w całym regionie. Wywołują one swego rodzaju „gorączkę złota” zarówno u jubilerów, jak i złodziei. Miejscowi wierzą, że są to łzy samej ziemi, płaczącej z powodu wielkiej tragedii, która ma dopiero nadejść.                              |
| **7**   | Wiele osób śni o rojących się szkodnikach, a rolnicy mówią o głośnym brzęczeniu wydobywającym się z głębi lasu. Mówią też, że dźwięk jest coraz bliżej.                                                                                                                                   |
| **8**   | Pewna miejscowość słynie z imponującego „drzewa-matki”, o którym mówi się, że w swoich konarach skrywa tajemnice miasteczka. Ostatnio zaczęło krwawić czerwoną posoką, co zaniepokoiło starszyznę.                                                                                        |
| **9**   | Księżyc zmienia kolor na głęboki karmazyn, barwiąc noc niesamowitym, krwistoczerwonym światłem. Niektórzy twierdzą, że zwiastuje to czas chaosu i konfliktów, ponieważ granice między Lasem a światem śmiertelników stają się coraz cieńsze.                                              |
| **10**  | Na nocnym niebie pojawiły się dziwne pęknięcia, odsłaniając kłębiący się wir światła i kolorów. Niektórzy twierdzą, że przepaść między światami jest najsłabsza od wieków i obawiają się, co może wyłonić się z drugiej strony.                                                           |
| **11**  | Kwitnący nocą kwiat, niegdyś uważany za wymarły, pojawia się w całym Lesie. Jego zapach jest odurzający, ale także wywołuje sugestywne koszmary.                                                                                                                                          |
| **12**  | Miejscowe bydło stało się ostatnio coraz bardziej niespokojne i nie do opanowania. Stary pasterz twierdzi, że jest to spowodowane niepokojącym wyciem, które wydobywa się z lasu przy każdej pełni księżyca.                                                                              |
| **13**  | Roje owadów masowo uciekają z Lasu, niszcząc wszelkie napotkane drewniane konstrukcje. Gdy przelatują nad głowami, dźwięk ich skrzydeł nuci znajomą melodię, niczym zapomnianą rymowankę.                                                                                                 |
| **14**  | Myśliwi mówią o klątwie, która spada na każdego, kto zabije zwierzę ze smugą białego futra: wkrótce potem zostaje znaleziony martwy w swoim domu. Każdego dnia jest coraz mniej stworzeń do upolowania.                                                                                   |
| **15**  | Ludzie mówią, że słaby śmiech roznosi się echem ze studni w całym mieście, a w nocy echo zmienia się w szloch.                                                                                                                                                                            |
| **16**  | Konstelacje powoli zaczęły przesuwać się na nocnym niebie, tworząc nieznane wzory, które wprawiają obserwatorów i mędrców w zakłopotanie. Nawet zwierzęta wydają się zaniepokojone.                                                                                                       |
| **17**  | Starożytne drzewo w sercu sennej wioski nagle uschło i umarło, mimo że nie wykazywało żadnych oznak choroby. Po przecięciu pnia, w jego wnętrzu znaleziono zakrwawioną dłoń.                                                                                                              |
| **18**  | Posągi płaczą krwią od miesięcy, a łona kobiet w całej wiosce pozostają jałowe. Jedynym wyjątkiem było dziecko, ukryte przez ogarniętą trwogą starszyznę.                                                                                                                                 |
| **19**  | Lokalna fauna zachowuje się dziwnie, wykazując zwiększoną agresję lub całkowicie uciekając z okolicy. Myśliwi mówią o mrocznej postaci, która przemierza las, nawołując zwierzęta.                                                                                                        |
| **20**  | W ostatnich tygodniach w przygranicznych miasteczkach wybuchły zamieszki po tym, jak wiele osób twierdziło, że w snach ich dzieci pojawiła się postać w czerwonej szacie, wypowiadająca to samo ostrzeżenie: Nadchodzi ogień, który pochłonie wszystko.                                   |