---
title: Alchemik
layout: default
parent: Przeszłość
grand_parent: Druga edycja
nav_order: 1
---

# Alchemik

> Jesteś mistrzem sztuk tajemnych, kowalem subtelnych mocy. W tyglu twojego warsztatu, na swoje potrzeby, wypaczasz prawa rządzące tym światem.

## Imiona

Hestia, Basil, Rune, Prism, Ember, Quintess, Aludel, Mordant, Salaman, Jazia

## Wyposażenie startowe

- 3k6 sztuk złota
- Racje żywnościowe (3 użycia)
- Latarnia
- Puszka oleju do latarni (6 użyć)
- Nóż o wąskim ostrzu (k6)
- Rękawice ochronne (_drobiazg_)

## Co poszło nie tak? Rzuć 1k6:

|       |                                                                                                                                                                                                                                                                                 |
| ----- | ------------------------------------------------------------------------------------------------------------------------------------------------------------------------------------------------------------------------------------------------------------------------------- |
| **1** | Nastąpiła eksplozja i straciłeś węch. No, prawie: możesz wywąchać złoto jak świnia trufle. Weź **puzderko z tabaką** (6 użyć), aby łagodzić skutki eksplozji. Używaj jej codziennie, w przeciwnym razie zaczniesz odczuwać _dyskomfort_.                                        |
| **2** | Zdematerializowałeś ukochanego zwierzaka. Teraz ciągle łazi za tobą, niewidzialny, ale zawsze obecny. Chociaż nie może wchodzić w interakcje ze światem fizycznym, możesz współdzielić z nim jego zmysły. (Dodaj **zmęczenie** za każdym razem.) Wykonuje podstawowe polecenia. |
| **3** | Zostałeś wystawiony na działanie długotrwałego serum prawdy, którego efekty jeszcze trwają. Zaburzenie ma swoje zalety: nie możesz też powtarzać zasłyszanych kłamstw.                                                                                                          |
| **4** | Byłeś biegły w tworzeniu _fałszywego_ złota, prawie tak samo dobrego jak prawdziwe. W końcu jednak oszustwo zostało odkryte i musiałeś salwować się ucieczką. Weź ciężką **sztabkę metalu** i **złoty proszek** (3 użycia).                                                     |
| **5** | Twój alchemiczny przepis zadziałał znakomicie, ale rywal ukradł recepturę, zanim zdążyłeś zabezpieczyć swoje prawa autorskie. Weź prototypowy **Garłacz** (k12, _podmuch_, _nieporęczny_), którego przeładowanie zajmuje jedną rundę, i zasmakuj zemsty.                        |
| **6** | Stałeś się pośmiewiskiem ponieważ odkryłeś, jak zamienić złoto w _ołów_. Weź butelkę **Uniwersalnego Rozpuszczalnika** (2 użycia), płyn ten rozpuszcza na części składowe wszystko, czego dotknie.                                                                              |

## Jakie alchemiczne cudo jest najnowszym owocem twojej kreatywności? Rzuć 1k6:

|       |                      |                                                                                                                                                                                                                                                                          |
| ----- | -------------------- | ------------------------------------------------------------------------------------------------------------------------------------------------------------------------------------------------------------------------------------------------------------------------ |
| **1** | **Żel piroforyczny** | Lepki zielony płyn, który zapala się pod wpływem zetknięcia z powietrzem. Płomień utrzymuje się przez 8 godzin i nie można go ugasić.                                                                                                                                    |
| **2** | **Wybuchowa kula**   | Żelazna kula wielkości głowy wypełniona wybuchowym proszkiem, który detonuje przy uderzeniu. k12, _podmuch_, _nieporęczna_.                                                                                                                                              |
| **3** | **Aqua Vita**        | Oczyszcza dowolny płyn, zamieniając go w krystaliczną wodę. Jej wypicie leczy 1k6 SIŁ. 1 użycie.                                                                                                                                                                         |
| **4** | **Kamień Mimiczny**  | Można za jego pomocą nagrać krótką frazę, a później ją odtworzyć.                                                                                                                                                                                                        |
| **5** | **Iskrowy pył**      | Łatwo i szybko się zapala. Przydatny do wzniecania ognia lub jako środek zapalający. 3 użycia.                                                                                                                                                                           |
| **6** | **Homunkulus**       | Miniaturowa gliniana replika ciebie, która wykonuje każde twoje polecenie. Nienawidzi tego, że została magicznie zniewolona i narzeka gorzko, gdy tylko jest to możliwe. Wszelkie obrażenia zadane homunkulusowi są również zadawane tobie. 3 OCHR, 4 SIŁ, 13 ZRE, 5 WOL |
