---
layout: default
title: Konwersja potworów
nav_order: 2
parent: Narzędzia
---

# Konwersja potworów

Niestety, nie ma idealnego systemu do konwersji z innych gier RPG.  
Poniżej znajdziesz kilka wskazówek, które mogą Ci pomóc w tym procesie.

## Podstawy

Zapoznaj się z instrukcjami w [SRD](../docs/cairn-srd-pl.md#Tworzenie potworów). Oto kilka rzeczy, o których należy pamiętać:

- OSE (lub B/X) mają naprawdę świetne statystyki, które można po prostu tylko zredukować w celu szybkiej konwersji.
- Konwersja **HD** jest zazwyczaj najtrudniejsza do zrozumienia. Konwertuj _najpierw_ **OCHR**, _następnie_ **STR**. Możesz użyć oryginalnego **HD** stwora dwa razy podczas konwersji lub wcale, w zależności od poziomu szczegółowości bloku statystyk.
- Dungeon World ma kilka świetnych "ruchów" potworów, które całkiem ładnie przekładają się na obrażenia krytyczne, więc szukanie odpowiednika stworzenia w tym systemie może naprawdę pomóc! Zobacz przykład [tutaj](http://codex.dungeon-world.com/monster/5698559156420608).
- Czasami bezpośrednie tłumaczenie statystyk nie wchodzi w grę - nie przejmuj się. Jest na to [sposób](#użyj-fikcji))!

### Zdrowie, Pancerz i Umiejętności

- **Ochrona przed trafieniem** to _nie_ zdrowie. To zdolność do unikania niebezpieczeństw, czy to dzięki wytrzymałości, szybkości, czy umiejętnościom. Jeśli graczom ciężko będzie zadać cios, który spowoduje obrażenia, stworzenie ma wysoką **OCHR**. Dobrą zasadą jest, że 1 **HD** = 1 **OCHR**, zaczynając od minimum **3 OCHR** dla przeciętnego człowieka. Zazwyczaj myślę o **HD** jako odpowiedniku k6, które ma _średnią_ równą 3,5.
- **Pancerz** jest generalnie łatwy do odwzorowania; zwroty takie jak "jak skóra" i "jak zbroja płytowa" są naprawdę pomocne. Generalnie zignoruj THAC0 i użyj malejącego AC (7 = skóra, 5 = kolczuga, 3 = zbroja płytowa). Jeśli podane jest tylko rosnące AC, możesz użyć (12 = skóra, 14 = kolczuga, 16 = zbroja płytowa). Niezależnie od systemu, z którego dokonujesz konwersji, wartości pancerza mieszczą się w przedziale 1-3.
- **Siła** to zarówno zdrowie, jak i siła fizyczna.  Podaje również poziom wytrzymałości fizycznej i odporność na trucizny.  Spójrz na **HD** i **HP** stworzenia (nawet jeśli już to zrobiłeś dla **Ochrony przed trafieniem**). **SIŁ** opisuje jak długo stwór może pozostać w walce _po_ otrzymaniu ciosu, a nie zdolność do unikania niebezpieczeństwa. Jeśli stworzenie jest trudne do zabicia, ale _nie_ dlatego, że dobrze unika obrażeń, daj mu więcej **SIŁ**, ale _nie_ więcej **OCHR**. Dobrą zasadą jest porównanie stwora do przeciętnego człowieka (10 **SIŁ**) i odpowiednie podwyższanie lub obniżanie wartości.
- **Zręczność** jest prawdopodobnie najłatwiejsza z całej grupy zdolności. Zacznij od **10** jako podstawy, a jeśli stwór jest szczególnie szybki lub zwinny, zwiększ liczbę. Jeśli reaguje powoli lub jest niezgrabny, obniż wartość.
- **Wola** może być problematyczna. Rzadko pojawia się u potworów, ale kiedy już się pojawi, ma spore znaczenie. Wysoka **WOL** to silna osobowość, duch lub prezencja. **Morale** (**ML**) może być dobrym punktem odniesienia dla **Woli**. Morale zazwyczaj waha się pomiędzy 2-12; niektóre gry używają "Testu Morale", aby określić czy potwór ucieka (w Cairn używa się zamiast tego rzutu obronnego na **WOL**). Strażnik rzuca 2k6; jeśli wynik jest wyższy niż wynik **ML** potwora, stworzenie ucieka.

Poniższa tabela oferuje zasady konwersji **ML** na **WOL**.

|         |     |     |     |     |
| ------- | --- | --- | --- | --- |
| **ML**  | 4   | 8   | 10  | 12  |
| **WOL** | 6   | 12  | 15  | 18  |

### Walka

- **Obrażenia** ataku są dość proste jeśli pochodzą z gier takich jak OSE (lub B / X); zazwyczaj można po prostu skopiować je jako takie. W przypadku wątpliwości, skonsultuj z [tabelą broni](../docs/cairn-srd-pl.md/#broń).
- Wielokrotne ataki (np. 2 x pazury, 1 x żądło) zazwyczaj konwertowane są na [_Podmuch_](../docs/cairn-srd-pl.md/#podmuch) i/lub zasadę "dwóch broni" (np. k6+k6 to rzut 2k6, zatrzymaj najwyższy).
- Gdy masz wątpliwości, zastanów się, jak poważne obrażenia ma zadawać stwór. Pamiętaj, że zamiast podnosić obrażenia od ataku o stopień, pomyśl o tym, aby w pewnych sytuacjach były one _wzmocnione_ lub skorzystaj z zasady _podmuch_ i "dwóch broni".

### Umiejętności i magia

- Niektórych umiejętności po prostu nie da się przełożyć bezpośrednio! Nic nie szkodzi, nie każdy system jest równoważny. Jeśli na przykład potwór z OSR ma atak, który zakłada, że gracze będą w stanie się przed nim uchylić lub obronić, być może będziesz musiał go trochę przerobić.
- Umiejętności można czasem przekształcić w broń, i przypisać im kość obrażeń, a następnie umieścić w sekcji obrażeń krytycznych. Najczęściej jednak powinieneś po prostu pozwolić, aby umiejętność lub atak po prostu _się wydarzyły_. Walka jest niebezpieczna i to Strażnik powinien odpowiednio zasygnalizować niebezpieczeństwo, zanim się rozpocznie.
- Zaklęcia bywają skomplikowane; możesz dać czarodziejskim typom Księgi Zaklęć, ale pamiętaj, że stwór może je upuścić, gdy zostanie pokonany. Ciekawym rozwiązaniem może być zasada, że 1k4 upuszczonych ksiąg imploduje ([Kość przeznaczenia](../docs/cairn-srd-pl.md/#kość-przeznaczenia)).
- Magiczne stworzenia mogą po prostu "znać" kilka zaklęć. W tym przypadku uczyń ich zwłoki magicznymi (i niebezpiecznymi).

### Struktura bloku statystyk

Jest wiele sposobów, aby to zrobić, niemniej warto być konsekwentnym! W Cairn zapisuję to tak:

---

#### Nazwa

X OCHR, X Pancerza, X SIŁ, X ZRE, X WOL, Broń (kX, _cechy_), przedmioty specjalne

- Opis wyglądu lub zachowania
- Cecha, taktyka lub osobliwość, która czyni tę postać niezależną i wyjątkową
- Efekt specjalny lub skutek obrażeń krytycznych

---

## Użyj fikcji

Przeczytaj oryginalny blok statystyk i otaczający go komentarz, a następnie napisz kilka zdań o tym stworzeniu. Następnie przekonwertuj to, co napisałeś, na blok statystyk potwora Cairn.

Weźmy na przykład tego stwora:

### Kobieta Lisica

Może przybrać postać lisa, kobiety lub 2-metrowej postaci ludzkiej z lisią głową.  
_HD 5, Speed 120', Armor 14, Morale 11, Attack: +4 d8hp (claw, bite or choke)_

- Obrona: Nie może być zraniona przez metalową broń
- Specjalne: Może zmienić się w dowolnym momencie w lisa lub kobietę z ukrytą jedną lisią nogą (te same statystyki).

_**Używając powyższego przykładu, widzę, że:**_  

- Może wyglądać jak wysoka na 2 metry ludzka kobieta z głową lisa.
- Patrząc na statystyki, wygląda na to, że nie ma zbyt dużo HP i jest dość szybka.
- Jej **ML** jest dość wysokie. Widać, że jest dość przekorna lub samowolna.
- Zwinna i gibka.
- Atakuje śmiercionośnymi zębami i pazurami (jeśli to możliwe, dusi ofiarę).
- Zmienia się w lisa, kiedy tylko zechce.
- Odporna na metalową broń.

_**Co możemy z tego wyciągnąć?**_  

- Jest szybka i prawdopodobnie bystra w trakcie walki. Zaczynając od **3 OCHR**, następnie licząc 1 **OCHR** za każde dodatkowe **HD** dostajemy **8 OCHR**.
- Nie wydaje mi się, żeby lisy miały skórę, która chroni przed ranami. W swojej drugiej postaci, poza głową, jest człowiekiem. Wniosek: **Brak pancerza**.
- Jest przyzwoicie silna. Normalny człowiek ma 10, a ona jest większa. **12 SIŁ**.
- Wyobrażam ją sobie polującą na zdobycz w śnieżnej tundrze. Jest szybka. **14 ZRE**.
- Jej **ML** jest wysokie, ale nie maksymalne. A lisy są dość przebiegłe, prawda? Poradzi sobie w trudnej sytuacji. **15 WOL**.
- Wybiorę **gryzienie (k6)** dla ataku zębami, oraz **pazury (k8+k8)**, tak samo jak w przypadku każdej broni dwuręcznej.

_**Podsumowując, otrzymujemy następujący blok statystyk:**_  
_8 OCHR, 12 SIŁ, 14 ZRE, 15 WOL, zęby (k6), pazury (k8+k8)_

_**Przejdźmy teraz do jej umiejętności:**_  

To całkiem proste. Po prostu czytamy fikcyjny blok statystyk, który stworzyliśmy wcześniej!

- Wiemy, jak wygląda i że potrafi dowolnie zmieniać się w lisa.
- Nie może zostać zraniona przez metal; rozumiem, że to oznacza, że jest odporna na _metalową broń_.
- Dusi swoje ofiary.

_**Proste, prawda? Teraz, wykorzystajmy to:**_  

- Wygląda jak wysoka na 2 metry ludzka kobieta z głową lisa.
- Zmienia się w lisa, kiedy tylko zechce.
- Odporna na ataki metalową bronią.
- Obrażenia krytyczne: ofiara zostaje zadławiona do nieprzytomności, aby następnie, w krótkim czasie zostać pożarta.

_**I to wszystko!**_
_**Oto, potwór skonwertowany do Cairn:**_

#### Kobieta-lisica

_8 OCHR, 12 SIŁ, 14 ZRE, 15 WOL, zęby (k6), pazury (k8+k8)_

- Wygląda jak wysoka na 2 metry ludzka kobieta z głową lisa.
- Zmienia się w lisa, kiedy tylko zechce.
- Odporna na ataki metalową bronią.
- Obrażenia krytyczne: ofiara zostaje zadławiona do nieprzytomności, aby następnie, w krótkim czasie zostać pożarta.
